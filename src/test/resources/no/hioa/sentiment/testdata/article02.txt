link: http://newspaper.com/article02
newspaper: AP
date: 2014-01-02
Høstens raritetskabinett Av Trond Borgen Det er noe fascinerende med raritetskabinetter . 
Mengden av underlige gjenstander stuet sammen på et lite område gjør at det enkelte objektet ikke er så lett å få øye på ? 
det er helheten som slår en , og gammelmodigheten i det usystematiske kaoset hvor alt er sidestilt og intet har prioritet . 
Høstutstillingen Kunstnernes Hus : T.o.m . 3 . okt . Godbiter finnes , men skjules i mengden På 90-tallet er det stadig 
blitt tydeligere at Høstutstillingen har blitt et slikt raritetskabinett . Det er som å tre inn i en tidskapsel , 
en skjermet verden hvor få impulser fra dagens interessante kunstverden får slippe inn . Og de som faktisk slipper inn , 
har knapt noen sjanse til å hevde seg i et virvar hvor det ene kunstverket slår det andre ihjel , 
og hvor vi aldri får presentert noen kunstner i tilstrekkelig bredde og sammenheng . 
Fordypning og forståelse viker for det flyktige inntrykket , den uforpliktende blandingen av likt og ulikt . 
Dette innebærer at publikum har to muligheter : Enten å se på det hele som underholdning , som ikke krever noe særlig av betrakteren ,
 eller å bruke mye tid og krefter på å sjalte ut alt det uvesentlige for å prøve å få øye på godbitene . 
 Det kan være verdt strevet , men jeg kan tenke meg enklere måter å få presentert god og interessant kunst på . 
 Tommestokken Børre Larsen er blant de få trofaste , etablerte kunstnerne som stadig deltar . 
 Kombinasjonen av underfundig humor og samfunnsengasjert observasjonsevne gjør at hans objekter aldri blir likegyldige . 
 Årets " 100 cm " , en liten skihopper ytterst på en tommestokk , kommenterer ikke bare idrettens målemani ? 
 den er også en indirekte kommentar til Høstutstillingen som feil målestokk : Selv om dette er en stor utstilling , 
 forblir rammene for trange ? hverken kunstnerne eller publikum får anledning til å strekke seg lenger ned i bakken . 
 To skulpturer handler om innkapsling . Mens Christoph Fields? " Seated Woman " pansrer en halv kropp med kobberplater , 
 som om selve huden var et kyskhetsbelte , plasserer Aslaug Moi Frøysnes en Elvis-figur i full størrelse i en glassbeholder , 
 så det ser ut som Elvis er dypfryst . Dette er et ledd i hennes flerårige utforsking av forestillinger om Elvis som den som skal komme tilbake
( og frelse verden ? ) , og som hun kaller et sosiologisk prosjekt . Hennes konsentrerte regi av blandingen av mausoleum og dypfryser ,
 av kitsch og apokalypse , gjør dette til et markant innslag . Morten Viskums rottelik er ikke lenger så provoserende . 
 Nå stiller han ut tre av dem i en estetisk forførende kombinasjon kalt " Jeg har ikke sagt noe , sett noe eller hørt noe " ? 
 en søt liten dyrefabel . Skumlere er Axel Tostrup-Evensen , som med sitt objekt " Tanta mi hadde en kanarifugl på treben og gummihjul " 
 viser oss barnets verden med dystre undertoner : Hva har skjedd ? barnemishandling ? Mystisk på ganske annet , rituelt vis er Kirsti Helges " 
 Hommage à Tibet " , tre objekter i rene , klare former og farger . Også Martine Linges store , merkverdige redskaper , dels surrealistiske meningsløsheter , 
 dels erotiserte fetisjer , bidrar til å heve nivået på årets skulpturer . Selvbevisst Maleriavdelingen er direkte kjedelig , 
 og for det meste helt uinteressant . Unntak ? og motpoler ? er Lars-Erik Svenssons store lakkmaleri " Once more with feeling " ? 
 et svært selvbevisst arbeid , en navlebeskuelse i uanstrengt , flott fargebruk ? og Roar Werner Eriksens gråtonende , poetiske , selvransakende , 
 sjelsloddende nonfigurative maleri , " Sier " . Mens Svenssons fargeglade bilde hevder seg uanstrengt her , 
 fordi det tar over hele veggen det henger på , virker Eriksens maleri for inneklemt i en høstutstilling . 
 Som vanlig er her interessante arbeider blant tegningene , som spenner fra Kari Stiansens monumentale stillhet i en
 blyanttegning av en rogn-stamme til Gunnveig Nerols urolige , dynamiske nonfigurative tegning i blandingsteknikk .
 Mens debutant Runaug Venås fordyper seg i tegningens stofflighet , der kullet brukes til å framkalle en overflate som i gamle krakelerte , 
 sprukne speil ? en teknisk behersking av mediet som gir et sensuelt og forførende uttrykk ? utforsker en annen debutant , Øyvind Torseter ,
 datamaskinens muligheter og skaper en tegning helt uten Venås? taktile kvaliteter , men med en stor og pussig detaljrikdom . 
 Arbeidene til to tekstilkunstnere skiller seg ut : Aud Bækkelunds ståltrådviklinger og Åse Liones? luftige arbeid i klipt og sydd gummi , 
 er fine eksempler på utradisjonell materialbruk med helstøpte uttrykk . Inger Brattvoll går motsatt vei med sin tekstil : 
 Hun bruker den i en " bad taste " installasjon , et Madonna-alter med mengder kitsch-effekter . Avdelingen for andre teknikker er ujevn . 
 Her er få arbeider en merker seg , bortsett fra Ole Buengets fotografier fra Shanghai og Rita Marhaugs performance som liten mann . 
 Videokunsten blir stemoderlig behandlet , ettersom den settes sammen til lange programmer og det enkelte arbeid ikke får stå for seg . 
 Framtiden peker bakover Kun to kunstnere med adresse Rogaland deltar i år : Trygve Goa er med sine årlige små linosnitt for en ankermann å regne . 
 Marit Aanestads to betongskulpturer på den lille plenen utenfor virker langt mer forlorne enn da hun stilte dem ut i Stavanger og Sandnes . 
 Hvorfor ikke flere lokale deltakere ? Kanskje har de vendt ryggen til en utstillingsform som i dag først og fremst stiller ut seg selv som utstilling . 
 Årets utgave er den siste med en attenmanns , fagdelt kunstnerjury . Neste år skal juryen reduseres til seks . 
 Javel , så er det altså viktig å beholde Høstutstillingen som et symbol på den kunstnerstyrte formidlingen . 
 Men dette symbolet når i dag knapt utover kunstnernes fagforening . Neste års endring i juryens sammensetning er ingen reform ? 
 man vil bare få oss til å tro at den er det . Slik går Høstutstillingen inn i en framtid som peker bakover . 